
Raccoglie le classi necessarie per l'implementazione di un client SOAP tramite l'utilizzo di Java e Spring Boot.
Il client invierà al server alcune informazioni, tra cui un file xml, utilizzando il servizio SOAP esposto dal 
server.

I passi sono i seguenti:
1. Creazione della classe Client (SenderHTTP) ovvero di colui che invia una richiesta(messaggio) SOAP
2. Creazione del messaggio da inviare
3. Preparazione del messaggio da inviare
4. Invio del messaggio

Un messaggio SOAP non è altro che un documento XML che descrive una richiesta di elaborazione o il risultato di una elaborazione. 
In particolare, un messaggio SOAP è costituito dai seguenti elementi:

Envelope
Rappresenta il contenitore del messaggio e costituisce l’elemento root del documento XML

Header
È un elemento opzionale che contiene informazioni globali sul messaggio; ad esempio, nell’header potrebbe essere specificata la lingua di riferimento del messaggio, 
la data dell’invio, ecc.

Body
Rappresenta la richiesta di elaborazione o la risposta derivata da una elaborazione

Fault
Se presente, fornisce informazioni sugli errori che si sono verificati durante l’elaborazione; questo elemento può essere presente soltanto nei messaggi di risposta

È opportuno evidenziare che SOAP definisce soltanto la struttura dei messaggi non il loro contenuto. 
I tag per descrivere una richiesta di elaborazione o un risultato vengono definiti in uno schema specifico ed utilizzati all’interno della struttura SOAP sfruttando 
il meccanismo dei namespace.
